###Keletas žodžių apie save (+ kontaktai: portfolio, Linkedin, Facebook, Twitter, G+ ir t.t.)

Mane gali įsivaizduoti kaip užkietėjusį geek'ą, kuris yra matęs StarWars'us ir LOTR bend 50 kartų, dienomis eikvoja kofeiną CoffeeInn'e ir ant palangės augina raudonėlius. 

![enter image description here](https://www.dropbox.com/s/a3ppvgha7k5dlka/1965598_10203058916426937_4833320056750816694_o%281%29.jpg?dl=1)

Jeigu kalbėti profesionaliau, esu UX dizaineris ir front-end programuotojas. Tai reiškia, jog ne tik sėdžiu ir prie kompo ir ryškinu programuotojo įdegį, tačiau gaunu ir su gyvais žmonėmis pabendrauti :) 
Žinia, jog UX dizaineriai daro maždaug viską, todėl kalbant konkrečiau, dažniausiai darau du dalykus: 

 1. Tyrinėju savo vartotojus ir mokausi kokiais dėsningumais jie galvoja.
 2. Stengiuosi tuos dėsningumus paveikti pasitelkdamas tokias priemones kaip interakcijų dizainas, informacijos architektūra, bei turinio pateikimo strategija (angliškai skamba logiškiau :) ).

Jau kuris laikas stipriai susidomėjau tokia sritimi kaip **Neuro-dizainas** (dizaino kūrimas pasitelkiant neuro-mokslą). Tai yra metodas pažvelgti į dizaino kūrimo procesą, kuomet yra išnaudojamos įvairios euristikos ir žmogaus smegenų "bug'ai". O produktai sukurti jį pasitelkiant sukelia daugiau teigiamų emocijų vartotojams, bei suteikia daugiau galimybių, kaip juos labiau patenkinti arba paveikti. Taip, tikrai norėjau panaudoti žodį "patenkinti" :)  
Kita mano pusė yra front-end'o kūrimas. Tačiau nieko įdomaus čia nepapasakosiu - viską visi ir taip žino :)

Kalbant apie laisvalaikį tai esu išbandęs ir toliau bandau kuo įvairesnius dalykus... Nuo kopinėjimo uolomis iki tapymo ant drobės, tačiau niekas taip stipriai "nelipo", kad galėčiau pasakyti jog turiu kažkokį hobį. Galiu pasigirti nebent maisto gaminimu - tai dalykas kuris neapleidžia mane žavėjęs ir tikrai juo mėgaujuosi. O ir sekasi visai neblogai.

Mano social'ai:

 - [Instagram](https://instagram.com/xb1itz/)
 - [LinkedIn](https://lt.linkedin.com/in/petrasbaukys)
 - [Twitter](https://twitter.com/xb1itz)
 - [FB](https://www.facebook.com/petrasb)



###Kaip viskas prasidėjo?
Klausimas kuris privertė pasijusti mane senu :) Dar būdamas mažas buvau susižavėjęs kompiuteriais, kosmosais ir įvairiomis technologijomis. Tuomet iš dėdės gavau pirmąjį kompiuterį. Žinoma nieko įdomaus su senu kledaru nenuveiksi, todėl taip gavosi jog netyčia pradėjau programuoti Basic'ą, o po to ir Delfi. Atėjo laikas, kuomet mamos išprašiau įvesti internetą. Tai buvo tas cypiantis 56kbit/s modemas, bet Mirc'as sukdavosi gerai. Linksmi buvo laikai. Buvome su draugu sukūrę IRC pagrindu veikianti "trojan'ą", bet po to patys jo išsigandome ir metėme lauk...  

![hackerman](https://www.dropbox.com/s/kg7x6ol9ctxrtdn/maxresdefault.jpg?dl=1)

[Fast forward...] 
Pradėjau studijuoti Vilniaus Universitete, programų sistemas (software engineering) ir iš karto įsidarbinau interneto svetainių kūrimo kontoroje. Ten rašydavau specifikacijas, bei braižydavau prototipus. Tais laikais dar nebuvo jokių įmantrių terminų kaip pavadinti tai kuo dabar užsiimu, todėl iš pradžių buvau projektuotojas, vėliau analitikas, vėliau "panaudojamumo" (ang. usability) specialistas ir galiausiai prieiname iki šiuolaikinio UX dizainerio. Po kelių metų patraukiau savais keliais ir atsidūriau startuolių ekosistemoje. That's it!


###Prie ko šiuo metu dirbi?
Designin'u UX'ą ir codin'u front-endą, o ką? :) 

![UX doge](https://www.dropbox.com/s/90lqee7rogrkytk/doge.png?dl=1)

Šiuo metu esu pasišventęs padėti Lietuviškiems startuoliams pakelti jų UX lygį. Labai noriu, jog atsirastu daugiau mūsiškių produktų, kurie turėtų "Wow!" faktorių, todėl raginu visus pažįstamus specialistus prisidėti prie UX kulto auginimo Lietuvoje. Šiandien pagrindinis mano darbas yra [Soundest](http://soundest.com/) komandoje. Čia kuriame marketingo įrankį elektroninei komercijai. Jeigu paprasčiau, tai keliais click'ais padedame daugiau uždirbti, žmonėms, turintiems smulkias el. parduotuves (neblogas motyvacinis varikliukas). Taip pat padedu dar keliems kitiems startuoliams vystyti produktus ir akseleruoti augimą - juk prisidėti prie kylančių žvaigždžių visuomet smagu. O ir indelis į kiekvieną jauną komandą yra svarus, bei juntamas. 

###Brangiausia (naudingiausia) išmokta pamoka
Tikrai turiu vieną skaidžią ir galingą pamoką kurią patyriau savo kailiu. Ji turbūt skambėtų taip: "**Kad ir kaip tavo idėja atrodytų šauni - ji šauni tik tau. Nepamatavęs nesužinosi."**. Jos esmė labai paprasta - kiekvienas žmogus pripažįsta paties sugalvotas idėjas. Jos atrodo pačios geriausios ir mes automatiškai primetame, jog taip pat manys ir likusi populiacijos dalis (čia labai prisideda "[Confirmation bias](https://en.wikipedia.org/wiki/Confirmation_bias)"). Tačiau anaiptol taip nėra - nes likusi populiacijos dalis yra visi planetos žmonės - (minus) tavo team'as. Kiekvieno individo logika, vertybės ir intuicija gali kardinaliai skirtis. Paprastai tai kas atrodo balta jums, kitiems yra juoda (ir vice versa). Taip buvo ir mums. 

![enter image description here](http://www.writingwinters.com/wp-content/uploads/burn.gif)

Buvome su komanda labai užsivedę ant vienos pasaulį užkariausiančios idėjos. Galvojome visiems reikės to, ką kuriame ir paskubomis ją įgyvendinome. Žinoma taip galvojome tik męs ir mūsų draugai :) Pasekoje to, išėjo šnipštas. Juokingiausia yra tai, jog tuo laiku buvau stiprus "[Lean UX](http://www.jeffgothelf.com/blog/lean-ux-book/#sthash.Bft7PSyp.dpbs)" šalininkas, tačiau emocijos padarė savo ir validuoti savo prielaidas tiesiog pamiršau.
 
###Palinkėjimas kolegoms
Sunkoka sugalvoti tokį universalų palinkėjimą kuris tiktų visiems besąlygiškai. O kadangi man patinka checklist'ai, tiesiog duosiu patarimų, ką turėtum daryti, jeigu esi UX dizaineris (arba kažkas į tą pusę :) )

 - Visuomet **būk kritiškas**! Jeigu tau iškyla klausimas "Ar tikrai čia viskas gerai?" - tikriausiai gerai nėra.
 - **Įsijausk į vartotojo rolę**. Atsimink, jog tai ką tu kuri, gali naudoti tiek bičiulis programuotojas, tiek bibliotekininkė iš Prienų, kuriai parašyti komentarą Delfyje užtrunka puse dienos (prieniškiai neįsižeiskit - neturiu prieš Prienus nieko blogo. Prienai FTW! :) )
![enter image description here](https://az681465.vo.msecnd.net/assets/2014/07/06/b473ec44c21a444e975b0b5a08b0cc91.gif)
 - **Vadovaukis [euristikomis](http://www.nngroup.com/articles/ten-usability-heuristics/)**. Jos veikia kaip cheat'ai palengvinantys žaidimą. Jas naudojant nebereikia tiek daug galvoti ar netyčia ko nors nepraleidai.
 - Visuomet patikrink prielaidas **eksperimentais**. Visuomet!
 - Na ir galiausiai, būdamas UX dizaineris visuomet turi būti "**on edge**" ir žinoti kas vyksta pasaulyje ir su naujausiomis technologijomis. Vartotojų sąsajų standartai nuolat kinta, o žmonės prie jų pripranta - todėl reikia nuolat mokytis ir stebėti kas vyksta.   

 


###Extra: Kas galėtų būti kitas rubrikos dalyvis? 
Kad jau žiūriu visus susirinkai, kuriuos galėčiau rekomenduoti :D Pabandyk šitą žmogų: https://lt.linkedin.com/pub/edvinas-aržatskis/25/624/b2 Teko bendrauti, bet asmeniškai nepažįstu.